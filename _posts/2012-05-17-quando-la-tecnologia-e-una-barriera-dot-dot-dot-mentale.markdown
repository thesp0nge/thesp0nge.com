---
layout: post
title: "Quando la tecnologia è una barriera... mentale"
date: 2012-05-17 08:02
comments: true
categories: rant itaglia italia banfa corriere corsera corriere-della-sera quotidiani amazon kindle kindle-touch repubblica
---
# Perché è impossibile leggere i quotdiani con il kindle touch?

## Un paese con i firewall mentali

Che l'Italia sia un paese arretrato dal punto di vista delle infrastrutture e
della lungimiranza non c'è bisogno certo venga io a dirvelo.

Le startup tecnologiche e non qui da noi sono alla fase embrionale (come la
trattativa Lavezzi-Inter diranno i più _italiani_ di voi, cari lettori). 

Manager sulla 50ina dai capelli bianchi pensano che stare in ufficio 12 ore a
guardare facebook sia il viatico per la promozione... dimostrano attaccamento
alla propria azienda, o quanto meno alla sedia.

Non ultimo, possiamo leggere i quotidiani su iphone o smartphone dal display
minuscolo ma non sui terminali nati come alternativa alla carta stampata (libri
e non).

## Versione digitale dell'Ore 7

Da sempre leggo il [corsera](http://www.corriere.it), mi sembra quello più imparziale e più fedele nel riportare la cronaca.

Ma da oggi perde un lettore.

Sto per acquistare un kindle, credo il touch solo wi-fi per poter leggere tutti
i libri tecnologici e non che ho.
I più romantici restano attaccati all'immortale frase _vuoi mettere la bellezza
di sfogliare un libro?_ 
Frase fantastica... ma siamo nel 2012 e sincermaente vorrei più mettere la bellezza di vedere alberi e foreste. 
Chiaramente non è solo l'industria del libro la causa del disboscamento dei
nostri comuni, però se esiste un'alternativa ecologica perché non seguirla?

"_iPAD, iPAD, iPAD_" gridano in coro i più. Ora, io sono un mac user da anni e
l'iPad è una figata... ma non è nato per permetterci di leggere per lungo
tempo. Ha la stessa tecnologia dei monitor dei PC, quelli che per legge dovete
abbandonare ogni ora perché vi si stancano gli occhi.

Non fa niente se Cupertino ha chiamato il display _retina_ o se puoi fare
_suisch_ e _pinch_. 

Gli ebook reader nascono con una tecnologia differente che impressiona il
display non retroilluminato in modo da non affaticare la vista. _vuoi mettere
vederci ancora?_

Voi direte... figata, ma allora oltre ai libri ci posso leggere anche i quotidiani? 

La risposta è: _nel mondo sì, in Italia no_.

In Italia si supportano i terminali iOS (per penetrazione di mercato perché...
basta girare sul metrò... l'ipad e l'iphone secondo me arrivano al 50% della
gente che incrocio ogni mattina), il blackberry (leggilo tu, Camilla, il tuo
corriere sul blackberry) e Android.

Interpellata, la redazione online del corriere nella persona di Camilla (così
si è firmata) prima mi ha detto che il kindle non lo supportavano, poi dopo
averle fatto notare che chiedevo se _prevedevano di supportarlo_ mi ha risposto
**No, non prevediamo il supporto per questo terminale**.

Perché?

Mistero.

La redazione online de [la repubblica](http://www.repubblica.it) invece è più
possibilista e mi ha risposto che valuteranno se supportarlo appena avrà
raggiunto una massa critica.

Che è più ragionevole come risposta per me come consumatore / cliente.

Camilla, non lottare per mantenere lo status quo... è così bello pensare
differente... lo diceva il fondatore dell'azienda che fa i terminali che ami
tanto supportare.

Bacini
Gossip Sp0nge

_se intanto siete possessori di kindle o semplici appassionati, tempestate
anche voi i contatti delle redazioni online? sarebbe bello avere la libertà
dell'acquisto del terminale per fruire di un servizio_
