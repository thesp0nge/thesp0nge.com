---
date: 2011-07-05 09:55:30 +0200
layout: post
publish: true
lang: [it]
categories: appsec owasp buzzword
title: "Il potere della parola owasp"
place: Gessate
---


Volente o nolente, nel corso degli anni [Owasp](http://www.owasp.org)
è diventata una potente leva per gli IT Manager per parlare di application security.

Per carità, questo è un bene. Le tematiche di appsec devono essere diffuse,
devono permeare i compartimenti IT, devono entrare nei progetti ed i
volontari di Owasp devono lavorare molto per ottenere questo.

Chiaramente, tutti noi abbiamo poi un lavoro vero che ci consente di mangiare
e le attività che ci legano a questo potente brand, perché non si può negare
che lo sia, portano di sicuro effetti positivi alla nostra carriera.

Spesso però si gioca con l'ignoranza, involontaria per lo più, delle persone
IT sui temi di appsec. In questi casi si usa l'appartenenza ad Owasp come uno
speciale status che eleva il professionista in un'elite.

Ne senti di gente che dice "ah, ma io sono membro Owasp". Alcuni si spingono
oltre e si autoeleggono nel "board di Owasp" quando parlano coi propri
interlocutori.

Prendo come spunto questo [corso](http://www.flane.it/course/fl-wapt-11)

Nella descrizione, in maniera pomposa si dice che:
{% blockquote %}
  L’intero programma del corso è stato strutturato secondo metodologie di
  verifica internazionale OWASP di cui il corpo docenti è membro.
{% endblockquote %}

Io conosco i docenti e garantisco che hanno le competenze tecniche per erogare
questo corso al di là del fatto di essere membri di un'associazione opensource
no profit, di cui tutti possono diventare [membri.](https://www.owasp.org/index.php/Membership#How_Can_I_Become_An_OWASP_Member.3F)

Tutti possono diventare membri di Owasp. Tutti possono partecipare
attivamente ad Owasp. Tutti possono diventare Project Leader di Owasp.
Ripetiamolo... tutti.

Io non sono speciale perché l'ho fatto 4 anni fa. Semmai la community potrà
apprezzare o meno il lavoro che faccio costantemente. Ma di sicuro io non
sono più fico di altri perché ho fatto partire Orizon o perché sono R_n_D
director di Owasp Italia... 

Mi piace enfatizzare il fatto che quello che rende i membri di Owasp,
speciali, non è tanto il fatto che siano membri ma il fatto che facciano _deliverables._

Se persone lavorano attivamente su progetti, aiutano a creare conoscenza,
fanno speech, aiutano ad organizzare conferenze, allora sì che ha un senso
dire "bhé sono abbastanza attivo in Owasp". Di sicuro, pagare una fee annuale
per supportare il progetto ed essere membro non comporta molti sforzi.

Concludo. La O di Owasp sta per 'Open'. Il progetto è aperto a tutti. Tutti
possono partecipare e tutti sono invitati a partecipare, qualunque sia il
livello tecnico. Nessuno è nato imparato e nessuno lì dentro punta il dito
contro le persone che voglio imparare... anzi, sono loro la nostra prima
risorsa.

Poi boh... per chi continua a considerare Owasp solo una parola da spendere
in prevendita, bhé non è che ha capito molto. Però parlatene pure... magari
il vostro interlocutore è più smart di voi :-)
