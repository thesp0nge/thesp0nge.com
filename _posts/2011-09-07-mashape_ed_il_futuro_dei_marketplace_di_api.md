---
date: 2011-09-07 10:05:08 +0200
layout: post
publish: true
categories: webapp web startup API
title: "Mashape ed il futuro dei marketplace di API"
place: Gessate
---

Un anno fa, il 6 settembre 2010, sul [TagliaBlog](http://blog.tagliaerbe.com/)
appariva [questa](http://blog.tagliaerbe.com/2010/09/startup-investitori-italia.html)
lettera aperta.

Augusto Marietti, raccontava le difficoltà incontrate in Italia per
raccogliere fondi per la loro startup web. [mashape.com](http://mashape.com)

Sinceramente non mi stupisce leggere le reazioni degli investitori alle idee
di questi ragazzi. In un paese dove se parli di penetration test o code
review esce il sangue da naso ai più e la reazione più comune è 
{% blockquote %}
  "Ah ma allora tu sei un hacker? Buchi i siti?
{% endblockquote %}
, ci si poteva veramente aspettare che qualcuno capisse l'importanza di un
marketplace per API?

Ancora un passo indietro. Ci si poteva aspettare che qualcuno in Italia
sappia o sia in grado di capire cosa sia un'API? Qualcuno di non tecnico
intendo.

Partiamo da un blocco culturale tipico del nostro Paese. La condivisione.
Quando qualcuno scopre o realizza qualcosa, mediamente, tende a nascondere i
dettagli chiudendosi a riccio preoccupandosi di come tutelare la proprietà
intellettuale dell'applicazione che ha appena realizzato. Rilasciare il
codice? Fantascienza. Aprire all'esterno con delle API? 

{% blockquote %}
Ma stai scherzando? I dati sono miei. E se poi mi bucano? E perché vuoi accedere?
{% endblockquote %}

Sinceramente parlando... purtroppo di webapp lungimiranti che si aprono
esponendo API ce ne sono poche ed i motivi non sono tecnologici... non è che
lo sviluppatore italiano non sa farlo... i motivi sono puramente di
mentalità. Lo sviluppatore (o il PM o l'owner) di quell'applicazione non **vuole**
farlo.

Giusto? Sbagliato? Sinceramente ha poco senso e potremmo parlarne per ore. Di
sicuro aprire il proprio codice con un'API consistente può dare visibilità
alla nostra webapp, può aprirci collaborazioni con altre webapp e altri team
di lavoro, può portarci traffico e può persino portarci dei soldi... con un
marketplace di API appunto.

Ricordate [codesake.com](http://codesake.com)
La startup sulla code review su cui sto lavorando? Sicuramente le sue API
saranno aperte. E le applicazioni e gli sviluppatori potranno usare
codesake.com come un vero SaaS. E l'uso delle API sarà regolamentato da piani
di abbonamento.

Quindi perché chiudersi così al discorso API? Quando può diventare l'arma
numero uno per portare utenti al nostro servizio? Per farci conoscere? Per
aumentare l'hype attorno al nostro codice?

Boh, sinceramente io questo non l'ho capito. Comunque ben vengano servizi come [mashape.com](http://www.mashape.com)
siano essi fatti in Italia, nella Valley o su un'isola immersa nel Pacifico.

Sì perché nel 2011 nel business di Internet il dove si realizza
un'applicazione dovrebbe veramente contare 0.
