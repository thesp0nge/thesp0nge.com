---
date: 2011-08-29 09:43:12 +0200
layout: post
publish: true
categories: life hack giardinaggio pollice-verde
title: "Non lasciare che l'acqua ti anneghi"
place: Gessate
---

Ammettiamolo, l'irrigazione automatica è una figata assurda. Mettere in piedi
un giardino costa un sacco di soldi. Sia il setup iniziale che la cura
mensile in tempo, antiparassitari e anti tutto costano... costano un sacco di
soldi.

Vedere che l'arsura di agosto, quando non sei a casa, manda in fumo un bel
po' di euro spesi per avere un po' di verde dietro casa può essere
fastidioso.

Quindi un impianto di irrigazione collegato ad una centralina che gestisca i
tempi di irrigazione è un buon investimento.

Ma... esiste un ma.

Supponete di avere la centralina installata all'esterno e protetta da una
scatola impermeabile come [questa](http://csimg.leguide.com/process_image.php?req=IT/00003963gewgw44207/T/340x340/C/FFFFFF/url/gewiss-cassetta-di.jpg)

Supponete però di lasciare una vite un po' più allentata per accedere in
fretta alla centralina per eventuali ritocchi alla programmazione....
supponete, ma qui c'è poco da supporre, che i temporali d'agosto arrivino di
sbieco battendo sulla centralina... ed ecco che alla prima riapertura la
troverete piena d'acqua.

Si sa... elettricità ed acqua non vanno d'accordo.

Ora il vostro Paolo vi tramanda un trucchetto che gli ha passato il suo buon
vicino Giuseppe... prendete un trapano e fate dei buchini sulla fondo della
scatola, il lato che sta più vicino al terreno per intenderci. 

In questo modo l'eventuale acqua che entra, trova i buchini ed esce... sempre
meglio che trasformare la centralina in un pesce in un acquario.

Ieri a colpi di phon la mia centralina è ripartita però l'acqua che sentivo
nel suo alimentatore esterno non era un buon segnale. Fatta la
programmazione, con le sole pile non è partita l'irrigazione... vediamo che
dice l'elettricista oggi.
