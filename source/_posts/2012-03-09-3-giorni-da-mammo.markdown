---
layout: post
title: "3 giorni da mammo"
date: 2012-03-09 14:18
comments: true
categories: life mammo daniele francesca armorecode post blog
---

Da tre giorni lavoro da casa. Situazione assolutamente temporanea, tant'è che
oggi è l'ultimo giorno, bellissima perché ti permette di condividere con tuo
figlio cose che di solito sono esclusive della mamma, ma che ti sfianca.

<!-- more -->

## Fare il mammo è bello... ma ti esaurisce

A due anni è una sfida continua. Praticamente in casa l'autorità è azzerata da
un nanetto di neanche un metro che vuole capire fin dove spingersi e poi si
nasconde dietro le sue manine quando riceve il cartellino giallo.

Stupendo però quando ti vuole dare un pezzetto di fragola, tu non puoi
mangiarla perché sei allergico e lui risponde "su dai solo un pezzetto".

Oppure quando pretende ed esige che tu legga un libro con lui... non insieme,
tu il tuo e lui il suo però devi stare lì a fargli compagnia.

Mentre scrivo credo sia crollato... sono scappato via con la scusa della pipì.

## E mentre esce l'iPad3, github viene attaccato

Ho lavorato poco al mio blog che lancio settimana prossima,
[armoredcode.com](http://armoredcode.com), ricordate vero?

Volevo iniziare a scrivere già 5 o 6 post in modo da avere un bacino di riserva
a cui attingere.

Eviterò di parlare della _vulnerabilità_ di cui soffrirerebbe rails e che ha
permesso una violazione su [github](http://github.com).

Anche perché il [mass assignment](https://github.com/rails/rails/issues/5228) è
più una mancata applicazione di coding in defence che una vulnerabilità di per
se. 

## E mentre rinuncio ad un talk, mi rifaccio il crociato nuovo

Avrei dovuto parlare al prossimo security summit ma la realtà è che finalmente
mi operano al crociato e poi potrò iniziare la riabilitazione che mi porterà,
speriamo, a tornare ad allenarmi per settembre... quindi ok, coppa del mondo a
Londra che se ne va ma la prossima stagione tutta da vivere.


