---
date: 2011-08-25 08:55:16 +0200
layout: post
publish: true
categories: life blog steve-jobs dimissioni apple
title: "Che ne è stato del bel fresco estivo? ciao steve..."
place: Gessate
---

Il risveglio è stato brusco in questo 25 Agosto (tra soli 4 mesi è Natale). Steve Jobs ha rassegnato le [dimissioni](http://www.apple.com/pr/library/2011/08/24Letter-from-Steve-Jobs.html)
da CEO di [Apple](http://www.apple.com)

Controllo meglio la data... non è un _april fool_
quindi è proprio vero. Tim Cook è il nuovo CEO e Jobs è l'uomo che volente o
nolente ha preso una società sul baratro del fallimento e l'ha fatta tornare
ai fasti del tempo che fu.

Sì perché si può essere detrattori di Jobs, si può dire che i Mac costino
tanto confrondandoli con gli acer che compri al supermercato o si può anche
dire che l'iPhone sia una piattaforma [chiusa e limitata](http://www.scribd.com/doc/62909369/McAfee-Threats-Report-Q2-2011)
di sicuro però non si può negare una cosa. Jobs fu fatto fuori ai tempi della
nascita del Macintosh, la Apple venne rilegata al 3% del mercato mondiale ed
era ad un passo dal baratro.

Il Jobs imprenditore la seppe riprendere per mano e seppe sfornare chicche
come i portatili con il body costituito da un unico pezzo, il touchpad con le
gesture, il macbook air, l'ipod, l'iphone, l'ipad, l'ipod touch.

Odiatelo pure quest'uomo, ma ditemi un altro nome che può dire di aver
portato sul mercato così tanti prodotti nel giro di poco tempo... prodotti
che sono diventati (e qui i loro detrattori dovranno ammettere) il best
seller nelle rispettive fasce di mercato.

Steve Jobs è un imprenditore con i contro coglioni, scusate il francesismo.
Period.

Io continuo a sostenere che il mio iBook G4 del 2004 è più stabile delle
nuove macchine, ma sono fiducioso per l'apple che verrà.

Sono meno fiducioso invece se penso alla mia capacità di leggere le campagne
di marketing. Non le capisco proprio.

Prendete per esempio le acque naturali. Ora stanno lanciando il **formato "la litro"**

Formato più pratico... più ergonomico... più giovane... più ecologico ma
dannazione costa il doppio della bottiglia da un litro e mezzo della stessa
marca. 

Dannazione, ma mi vuoi dare un vero plus per cui io consumatore che di
bottiglie d'acqua ne compra tante sia invogliato a scegliere di pagarti il
doppio per una bottiglia più piccola?

Veramente, io non capisco il rationale dietro queste mosse di mercato. Perché
mettere in pista un prodotto del genere? Quale il target? L'utenza snob delle
palestre per la quale fa fico tenersi in mano una bottiglia da un litro piena
d'oro? Mi sa che anche l'utenza snob piuttosto va verso la bottiglia da mezzo
litro che costa meno.

Se qualcuno quindi mi sa dire perché la bottiglia di sant'anna da [litro](http://www.consiglidicasa.com/joomla/index.php?option=com_content&view=article&id=289:acqua-santanna-in-formato-da-1-litro&catid=44:categoria-al-supermercato&Itemid=14)
la debba pagare 0.40€/l mi lasci un commento. Nel frattempo continuerò a
spendere i miei 0.20€/l per il formato da 1.5l.

Avete notato vero il caldo che fa a Milano in questo fine agosto? E' un caldo
torrido ed insostenibile. Viene quindi in qualche modo giustificata la mia
scelta da consumatore di acque.

Tuttavia non è di questo che volevo parlare, ma della scarsità di buone fonti
di lettura nei momenti in cui il cervello va in tilt tra una riga di codice e
l'altra.

Ieri stavo cercando qualche blog interessante che parli di application
security e che sia in italiano. Cercavo dei competitor a questo blog quindi.

**Non ne ho trovato uno decente.**

Aiutatemi, dove siete? Non è possibile che tutti i blog di application
security in italiano (escludendo [Matteo Cavallini](http://www.matteocavallini.com/)
e gli amici di [Minded Security](http://blog.mindedsecurity.com)
), siano blog che richiamano notizie o che mi fanno il rilancio dell'ennesima
vulnerabilità di wordpress.

Nessuno fa ricerca? Nessuno lavora a paper? Nessuno scrive codice? 

Va bene anche una recensione prodotto ogni tanto, ma anche scrivere del
contenuto originale ogni tanto non è male!

Se quindi volete segnalarmi il vostro blog, lo leggo volentieri aspettando settembre...
