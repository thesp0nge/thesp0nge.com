---
layout: post
title: "test"
date: 2012-01-04 10:29
comments: true
publish: true
categories: progetti, appsec, owasp, flender, discovery, sast, steve jobs, apple, dettagli, strategia, sviluppi nuovi, futuro
title: "Orizzonti"
place: Sottomarina di Chioggia
---

{% img left http://farm8.staticflickr.com/7019/6634990949_5993931d8a.jpg 500 373 "Winter horizons"  "Winter horizons" %}

L'immagine di una spiaggia in inverno è un'immagine potente. Lascia spaziare
lo sguardo e non costringe la mente al cliché mentale dell'equazione
"mare=vacanza+caciara".

Di fronte a tanto campo visivo mi sono soffermato a pensare a passi della
biografia del CEO Apple e a quanto come imprenditore fosse ossessionato da
controllo e dettagli. Un carattere a tratti maniacale che però non difettava
di visione strategica. Scenario pulito. Niente cliché. Capacità di vedere al
di là.

Cose queste che sinceramente non vedo neanche nella new generation degli
startupper nostrani più ansiosi di trovare un VC con dei soldi che desiderosi
di mostrare un prodotto... ancor prima che innovativo, un prodotto.

Mi sono chiesto cosa rappresentano flender e discovery... se due embrioni di
[codesake](http://codesake.com) o due semplici esercizi di stile per tenere le dita impegnate.
Mi sono domandato se la mia ansia da prestazione circa il codice sicuro non
mi limiti la visione... non mi costringa a pensare al software da un punto di
vista totalmente sbagliato. 

A volte penso poi che la scarsa attenzione nel campo dell'application
security mi demotivi un po'... a volte sono distruttivo e penso che in fondo
non importi a nessuno che ci sia una piattaforma di codice collaborativo che
unisca github alla security e alla code review. A volte sono meno distruttivo
e penso che in fondo magari sono io che non vedo il problema dal punto giusto
per far venir fuori "quel" qualcosa.

