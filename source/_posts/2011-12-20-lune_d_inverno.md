---
layout: post
publish: true
categories: introspezione zen inverno blog nanoc twitter hacking
title: "Lune d'inverno"
date: 2011-12-20 08:29
---

Finalmente il major restyle del blog è compiuto. Facendo un fork di un
template di integrazione tra nanoc ed il framework di Twitter bootstrap, sono
arrivato a questo. Molto simile all'esempio _hero unit_ che twitter stessa
porta, però che volete farci? Mi piaceva.

Dicevamo, finito il lavoro di restyle, ora possiamo tornare a scrivere in
modo regolare.

A me dell'inverno piacciono poche cose. Il calore di un tè quando fuori
nevica, la montagna ma soprattutto il cielo all'imbrunire. Quando l'aria è
così tesa, fresca e frizzante il cielo è terso e di un blu profondo. Le
stelle affiorano come nella pubblicità (bhé quasi) ed il tutto ha un'aria
così imponente, così definitiva. Un po' come a dire "fammi una foto, mettila
su flickr sotto la definizione cielo".

E' questo per me il momento migliore di tirare le fila, mettermi a fare i
conti e guardarmi dentro. 

In questo inverno 2011 stanno saltando fuori scheletri dall'armadio come
funghi. Affiorano pezzi di un passato come elementi di una reazione a catena.
Un domino che ho voluto innescare io e che ora, pezzo dopo pezzo, sta
componendo un puzzle più ampio. Uno scenario che mi da nuove chiavi di
lettura.

Da qualche interessante colpo di coda finalmente imparo che la vita ha
episodi ineluttabili dai quali non scappi neanche se sei Bolt. Ci sono invece
dei problemi che nascono da soli o messi lì dal caso, dio, buddha, kharma per
darti la soluzione del quadro più grande.

Guardando tutto questo capisci di essere piccolo piccolo in questo universo e
che in fondo, non sposti di molto l'ago.

E tutto quello che mi può rimanere è guardare un cielo imperioso tronfio nel
tenersi stretto la sua luna d'inverno.
