---
layout: post
title: "Tutti i miei sbagli da technical blogger"
date: 2012-02-23 08:00
comments: true
categories: life blogging startup mistake
---

Qualche settimana fa ho comprato la versione digitale di 
[Technical Blogging](http://technicalblogging.com/) di 
[Antonio Cangiano](http://programmingzen.com/), un nostro connazionale che ora
lavora per [IBM](http://www.ibm.com) oltre oceano.

Se ve lo state chiedendo, l'investimento di poco più che una decina di dollari
è di quelli da fare così come dedicare tempo a leggerlo, rileggerlo fino a
consumare i pixel del vostro bel display a LED retro illuminato.

<!-- more -->
Se escludiamo che tra tutte le strade che Antonio propone io ho scelto quella
hackish, ovvero non affidermi ad un blog engine mainstream, come può essere
[wordpress](http://wordpress.org) ad esempio, ma affidarsi a
[octopress](http://octopress.org), poi arrivato al quarto capitolo del libro
avevo già scelto di dare una svolta profonda a questo blog smettendo di parlare
qui di application security.

Non vi voglio rovinare la gioia di scoprire le chicche che emergono dalle prime
pagine, però ho capito che non avrei avuto modo di staccarmi dagli undici
affezionati che sono abbonati al feed RSS e che, molto probabilmente, conosco
ad uno ad uno.

Questo blog non muore tuttavia, cambia solo natura. Il nome resta Kitchen e si
continuerà a parlare di me, di quello che mi circonda, di Taekwondo, di Rock,
della mia Fender Stratocaster blu cobalto, di assoli gridati sotto effetto
Larsen e di tutto quello che mi fa battere il cuore.

Diciamo che sarà il mio nascondiglio online.

Invece ho deciso di iniziare da zero un blog tecnico serio sui temi di
application security, sviluppo sicuro, bug hunting, code review ed ospitarlo su
[argmoredcode.com](http://armoredcode.com).

Lì parleremo di [ciphersurfer](https://github.com/thesp0nge/ciphersurfer), di
[enchant](https://github.com/thesp0nge/enchant), di
[links](https://github.com/thesp0nge/links), di come
[youporn.com](http://youporn.com) è stato bucato questa mattina dagli
Anonymous, di password in chiaro su database, di come scrivere codice sicuro in
tanti linguaggi, di come usare il TDD per rendere più semplice la vita al
nostro team di security e di mille altre cose che spero troverete interessanti.

Aggiornate i vostri bookmark o meglio, aggiungete sia questo blog che
[armoredcode.com](http://armoredcode.com) che sarà online a partire dal 16
Marzo disponibile in lingua inglese.

That's all folks and thanks for the code injections
