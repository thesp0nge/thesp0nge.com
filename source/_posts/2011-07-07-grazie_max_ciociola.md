---
date: 2011-07-07 07:54:33 +0200
layout: post
publish: true
categories: italiani startupper imprenditori startup max-ciociola musixmatch profitable life twimbow
title: "Grazie Max Ciociola"
place: Gessate
---

[Max](http://ciociola.me)
è un imprenditore italiano, ha realizzato [musiXmatch](http://www.musixmatch.com)
ed è un esempio vivente di persona che parla con cognizione di causa. Lui ce
l'ha fatta.

Da sempre Max è stostenitore che, a parte le ovvietà su come il panorama
della Silicon Valley sia chiaramente più rodato nel far germogliare startup
( forse a volte fin troppo ), l'essere in Italia può essere un'abile scusa
per mascherare vuoi un prodotto poco _appealing_
per il mercato, vuoi per mascherare una cattiva _execution_
o vuoi anche solo per mascherare il fatto che probabilmente non era quella
della startup la strada per ciascuno di noi.

In un [post](http://ciociola.me/post/7203866568/perch-bello-fare-una-startup-in-italia)
sul suo blog ci racconta come, per lui, i luoghi del suo territorio fungano
da corroborante e gli permettano di continuare la sua strada.

Quando ho retwettato questo post l'ho definito più efficace di mille redbull.
Lo penso veramente. Questo post lo metto nella mia bacheca personale a fianco
del discorso di [Steve Jobs](http://www.youtube.com/watch?v=UF8uR6Z6KLc)
a Standford (quello dello 'Stay hungry, stay foolish') e al talk di
[Peldi](http://www.bettersoftware.it/conference/talks/alcune-lezioni-che-ho-imparato-negli-ultimi-2-anni)
a BetterSoftware 2010.

Uso questi post quando perdo il focus e smetto di pensare a [codesake.com](http://www.codesake.com)
cosa che, purtroppo, avviene troppo spesso in questi mesi.

La prima lezione che ho imparato è che se uno ha tanti casini nella sua vita
personale, tante storie che si accumulano, tanti pensieri, tanti nodi da
sciogliere, non ce l'ha il tempo di lanciare un prodotto... soprattutto se
complesso come una piattaforma di sviluppo collaborativo che permetta di
farsi code review.

Chiamiamo questa cosa _energy drain._

Se il tuo cervello è costantemente sotto pressione per mille motivi non ha
più energie per altro.

Però questi post servono. Questi post servono perché danno energia, speranza
e parlano di un'Italia che ce la fa ancora. Non solo prettamente in campo
tecnologico... c'è un'Italia che ce la fa ad emergere senza la spintarella,
senza l'aiutino o senza l'amico assessore. Questo è fantastico. 

Io letteralmente mi entusiasmo quando leggo storie che mi raccontano un Paese
diverso da quello che sento nei telegiornali, così lontano da festini sesso
droga e potere. Così lontano dalla raccomandazione clienterale. Così lontano
dal commerciale che porta i clienti negli club e paga loro il privè per avere
la commessa.

Mi entusiasmo leggendo ad esempio di [Twimbow](http://www.twimbow.com/)
che ha lanciato ieri in beta aperta a tutti. Twimbow, startup di DNA
italianissimo, si sta facendo strada in giro per i VC dei soliti posti ma lo
sta facendo non tanto perché hanno incorporato nella valley (sinceramente non
sono neanche sicuro abbiano lasciato la Sardegna), ma perché il loro prodotto
funziona.

Mi sono entusiasmato questa mattina quando ho letto un post di Marco Borromeo
che entusiasta parlava del suo progetto, [ContinuityApp](https://continuityapp.com/)
e di come stiano fioccando gli utenti, anche quelli paganti, da tutto il
mondo.

Bene, tra tanto entusiasmo accumulato guardando in casa altrui, vediamo cosa
succede qui, in 127.0.0.1.

Allora, non mi vergogno di ammettere che fin qui ho perso un sacco di treni e
di opportunità.

Mi rendo anche conto che sono tutte considerazioni che posso fare col
famosissimo senno di poi, al momento purtroppo quei treni e opportunità non
li potevo prendere per un momento o un altro.

Un'ultima cosa che mi ha riempito di energia. Un [post](http://www.businessinsider.com/people-over-35-made-up-80-percent-of-entrepreneurship-activity-during-the-recession-2011-7)
di Business Insider che racconta come la maggior parte delle startup sia lanciata da imprenditori con un po' di anni di gavetta alle spalle nel mondo del lavoro.

Questo vuol dire che under 30 non devono permettersi di fare startup?
Assolutamente no. Vuol dire solo che se mi chiudessi questa porta per il
fatto di avere 35, una moglie e un figlio mi starei solamente prendendo per
il culo.

Detto questo, le uniche cose che posso fare a breve sono la lista della spesa delle feature incrimentali che voglio dare a [codesake.com](http://www.codesake.com)

Ne avevo parlato in un post di [3 settimane fa](/2011/06/14/some_preliminary_steps_before_codesake_com_first_line_of_code.html)

Più o meno i piani restano questi. E se un giorno riuscirò a mettere in piedi
questo prodotto, anche dalla ridente Gessate ci sarà un'altra storia di
successo da raccontare.
